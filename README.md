# Mark Loborec - Diplomska naloga
## Kazalniki kibernetske varnosti

<img src="https://raw.githubusercontent.com/markloborec/kazalniki-kibernetske-varnosti/master/docs/media/screnshot1.png" width="400">

Današnja družba je čedalje bolj odvisna od informacijsko-komunikacijske tehnologije (IKT), saj sledi cilju avtomatizacije in digitalizacije delovnih procesov. Ta konstantni razvoj tehnologije prinaša nove zmogljivosti in prednosti, a hkrati tudi nove ranljivosti in tveganja v povezavi z varnostjo kibernetskega okolja. Po najnovejših raziskavi naj bi letna globalna škoda kibernetske kriminalitete že prerasla 7.000 milijard   ameriških dolarjev in se vsako leta še viša (Cybersecurity Ventures, 2022 ). PC Docs (2021) za glavne razloge za veliko rast kibernetske kriminalitete v zadnjih treh desetletjih navaja: Rast števila uporabnikov interneta, oddaljeno delo , avtomatizacijo delovnih procesov. Raziskava Internet World Stats (2020)  je ugotovila, da se je število uporabnikov interneta od leta 1995 povečalo iz samo 16 milijonov na 5.544 milijonov, kar je povečanje za 312,5 krat. Dnevno se pojavi več novih kompleksnih kibernetskih napadov in ranljivosti znotraj IKT naprav in sistemov.  Raziskava Datamation (2022) je pokazala, da ima 95% programske opreme vsaj eno hujšo ranljivost in da število novo odkritih ranljivosti z vsakim dnem presega zmožnosti za njihovo odpravo. Glede na trende bo čedalje večjo število organizacij brez ustreznih sistemov kibernetske varnosti postalo žrtev kibernetskega napada.

Kritična infrastruktura   katere del je tudi ELES d.o.o., je zaradi svoje pomembnosti še posebej izpostavljena kot tarča za zlonamerne napadalce. Glavni izziv kritične infrastrukture je njeno nemoteno delovanje ob čedalje večjem številu kibernetskih napadov (Bernik in Lukman, 2009).  Security Inteligence (2023) navaja, da so se na padi z velikim vplivom na delovanje kritične infrastrukture povečali za 140 % v primerjavi z letom 2022. Raziskava Gartnerja (2021) napoveduje, da bo do leta 2025 30% organizacij kritične infrastrukture doživelo kibernetske vdore.   Za namen nemotenega delovanja bistvenih storitev je Evropska unija zvišala raven investicij v kibernetsko varnost ter od vseh držav članic zahtevala večjo učinkovitost pri obvladovanju kibernetskih groženj bistvenih storitev (Evropska Komisija, 2022). Z letom 2022   se je kot spodbudo za višino omrežnine uvedel kriterij kibernetske varnosti, ki izhaja iz Akta o metodologiji za določitev regulativnega okvira za elektro operaterje (Agencija za Energijo, 2022). 
